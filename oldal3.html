<html>
<head>
<title>
könyvek
</title>
<head>
 <meta http-equiv="Content-Type" content="text/html; charset=utf-8">
<h1>Kertész Imre:A stockholmi beszéd<h1>
<body bgcolor=#C0D6E4>
<h3>Egy olvasó így ír róla:</h3>
<h4>
"Kellemes meglepetés időnként ilyen irodalmi gyöngyszemekre bukkanni, számomra remek lehetőséggel kecsegtetett, hogy elkezdjek ismerkedni Kertész Imre munkásságával. 
Nem egy könnyed stílusú beszéd, sokrétű és összetett témával szembesültem a szavak emésztésekor. A legtöbb bekezdést többször átnyálaztam (az olvasás első oka egy retorikával kapcsolatos nyelvtanházi volt), és minél inkább ízlelgettem a sorokat, egyre csak megerősödtem a tudatban, hogy egy ritka kincs olvasásának lehetek részese. Jó néhány boncolgatni való gondolatot felvet vagy csupán elhint a történelemről, a diktatórikus rendszer kegyetlenségéről, majd pedig rátér arra, hogyan képezi az alapját az ő irodalmi műveinek Auschwitz és a holokauszt. A beszéd fő kérdései a következők: kinek ír az író, mi a célja az irodalommal? Kertész Imre sikeresen megközelítette az említett kérdéseket több oldalról, megfűszerezve személyes tapasztalataival, élményeivel. 
Azzal vált egyébként rendkívül szimpatikussá és példaértékűvé a szememben, ahogy előnyt kovácsol a rosszból. Kihangsúlyozza, hogy „a gyászban nemcsak keserűség, de rendkívüli erkölcsi tartalék is rejlik”, tehát próbálja rávezeti az olvasót arra, micsoda értékek, tanulságok lapulnak a múltban elkövetett hibák feldolgozásában. 
Kell egy kis türelem ahhoz, hogy befogadja az agyunk, de szerintem mindenképpen megéri elmerülni Kertész Imre stockholmi beszédében. Nagyon örülök, hogy rászántam az időmet, és foglalkoztam vele pár órát, a jövőben bizakodva fogok belekezdeni a Sorstalanság című regényébe."
</h4>
<br>
<img src="valami.png">
<a href="https://www.youtube.com/watch?v=MV7CXMm2O-8">
<br>
https://www.youtube.com/watch?v=MV7CXMm2O-8
</a>
<footer>
Vali &copy;
</footer>
</body>